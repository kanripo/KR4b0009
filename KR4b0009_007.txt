# -*- mode: mandoku-view; -*-
#+TITLE: 箋註陶淵明集
#+DATE: 2015-09-11 07:42:15.339691
#+PROPERTY: ID KR4b0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0472-007箋註陶淵明集-卷第七.
<pb:KR4b0009_SBCK_007-1a>¶
箋註陶淵明集卷之七¶
　　天子孝傳賛¶
　　　虞舜　夏禹¶
　　　殷髙宗　周文王¶
虞舜父頑母嚚事之於畎畒之間以孝烝¶
烝是以堯聞而授之冨有天下貴爲天子¶
以爲不順於父母&KR0002;窮而無歸惟聞親可¶
以得意苟違朝夕&KR0002;嬰兒之思戀故稱舜¶
五十而慕書曰戞擊鳴球&KR0366;拊琴瑟以詠¶
<pb:KR4b0009_SBCK_007-1b>¶
祖考來格言思其來而訓(一作/謂)之愛敬盡¶
於事親是以德教加於百姓刑于四海夏¶
禹有天下以奉宗廟然躬自菲薄以厚其¶
孝孔子曰禹吾無間然矣菲飲食而致孝¶
乎&KR0017;神惡衣服而致羙乎黻冕禹之德於¶
是稱聞聖人之德無以加於孝敬孝敬之¶
道羙莫大焉殷髙宗諒隂三年不言百官¶
揔巳而聽於冢宰三年而後言天下咸歡¶
德教大行殷道以興詩曰一人有慶兆民¶
<pb:KR4b0009_SBCK_007-2a>¶
頼之其此之謂乎周文王之爲丗子也朝¶
於王季日三雞鳴至於寢門問於内竪内¶
竪曰安文王乃喜不安則色憂行不能正¶
履日中暮亦如之食上必視寒温之節食¶
下必問所膳而後退文王孝道光大其化¶
自近至逺刑干寡妻以御于家&KR0022;故得萬¶
國之歡心以事其先王矣¶
　　　賛曰¶
至哉后德聖敬自天陶漁致飬菲薄饗先¶
<pb:KR4b0009_SBCK_007-2b>¶
親瘠色憂諒隂寑言一人有慶千載頼旃¶
　　諸侯孝傳賛¶
　　　周公旦　魯孝公¶
　　　河間惠王¶
周公旦武王之弟成王㓜少周公攝政制¶
禮作樂郊祀后稷以配天宗祀文王於明¶
堂以配上帝是以四海之内各以其職來¶
𥙊詩曰於穆清廟肅雍顯相言諸侯樂其¶
位而敬其事也仲尼曰孝莫大於嚴父嚴¶
<pb:KR4b0009_SBCK_007-3a>¶
父莫大於配天則周公其人也貴而不驕¶
位髙彌謙自承文武之休烈孝道通于神¶
明光&KR0013;四海武王封之於魯備其禮樂以¶
奉宗廟焉魯孝公之爲公子周宣王問公¶
子能道訓諸侯者立之樊穆仲稱其孝曰¶
肅恭明神而敬事𦒿老賦事行刑必問於¶
遺訓咨於故實不干所問不犯所咨王曰¶
然則能訓理其民矣乃命之於夷宫是爲¶
孝公夫宗廟致敬不忘親也有國不亦冝¶
<pb:KR4b0009_SBCK_007-3b>¶
乎漢河間惠王獻王之曽孫也西京藩臣¶
多驕放之失其名德者唯獻王而恵王継¶
之漢書稱其能脩獻王之行母薨服喪盡¶
禮哀帝下詔書褒&KR0045;以爲宗室儀表増封¶
萬户禮古之人皆然至於末俗衰薄固巳¶
賢矣貴而率禮又難其見褒賞不亦冝乎¶
　　　賛曰¶
貴驕殊途不期而㑹周公勞謙乃成光大¶
二侯承魯遵儉去㤗河間率禮漢宗是頼¶
<pb:KR4b0009_SBCK_007-4a>¶
　　卿大夫孝傳賛¶
　　　孔子　孟莊子¶
　　　頴考叔¶
孔子魯人也入則事父兄出則事公卿喪¶
事不敢不勉故稱曰孝乎惟孝友于兄弟¶
是亦爲政也君賜腥必熟而薦之雖&KR0188;食¶
而齊𥙊如在郷人儺朝服立扵阼階孝之¶
至也至德要道莫大於孝是以曽參受而¶
書之㳺夏之徒常咨禀焉許止不甞藥書¶
<pb:KR4b0009_SBCK_007-4b>¶
以殺父宰我暫言减喪責以不仁言合訓¶
典行合丗範德義可尊作事可法遺文不¶
朽揚名千載孟莊子魯人也孔子稱其孝¶
其他可能也其不改父之政與父之臣是¶
難能也夫孝子之事親也事亡如事存故¶
當不義則爭之存所不爭則亡亦不敢改¶
父之道猶謂之孝况終身乎頴考叔鄭人¶
也莊公以叔叚之故與母&KR0654;曰不及黄泉¶
無相見也既而悔之考叔爲封人聞之有¶
<pb:KR4b0009_SBCK_007-5a>¶
獻於公公賜之食而舎肉公問之對曰小¶
人有母未嘗君之&KR0245;請以遺之公曰汝有¶
母遺繄我獨無考叔曰何謂也公語之故¶
且告之悔考叔曰&KR0002;掘地及泉隧而相見¶
其誰曰不然公從之遂爲母子如&KR0004;君子¶
曰頴考叔純孝也愛其母而施及莊公詩¶
云孝子不匱永錫爾𩔖其是之謂乎¶
　　　賛曰¶
仁惟本悌聖亦基孝恂恂尼父固天攸造¶
<pb:KR4b0009_SBCK_007-5b>¶
(一作/導)二子承親式禮遵誥永錫純懿無改¶
遺操¶
　　士孝傳賛¶
　　　髙柴　樂正子春¶
　　　孔&KR0108;　黄香¶
髙柴衛人也喪親泣血三年未嘗見齒所¶
謂哭不偯言不文也爲武城宰而化行民¶
有不服其親者改之行喪如禮君子之德¶
風也以身先之而民不遺其親樂正子春¶
<pb:KR4b0009_SBCK_007-6a>¶
魯人也下堂傷足旣瘳&KR0070;月不出猶有憂¶
色曰吾聞之曽子父母全而生之巳全而¶
歸之可謂孝矣故君子一舉足一出言不¶
敢忘父母不敢毁傷孝之始也夫能敬慎¶
&KR0002;斯而災患及者未之有也孔&KR0108;扶風人¶
也少以孝行著名州里供飬至謹在官唯¶
母極甘羙妻息菜食歴位以清夫人情莫¶
不欲厚其親然亦有分焉&KR0108;則難繼能致¶
儉以全飬者鮮矣黄香江夏人也九&KR0010;失¶
<pb:KR4b0009_SBCK_007-6b>¶
思慕骨立事父竭力以致飬冬無&KR0013;袴而¶
盡滋味暑則扇床枕寒則以身温席漢和¶
帝嘉之特加異賜歴位㳟勤寵禄榮親可¶
謂夙興夜寐無忝爾所生者也¶
　　　賛曰¶
顯允群士行殊名鈞咸能夙夜以義榮親¶
率彼城邑用化厥民忠以悟主其孝乃純¶
　庶人孝傳賛¶
　　　江革　㢘範¶
<pb:KR4b0009_SBCK_007-7a>¶
　　　汝郁　殷陶¶
江革齊人也漢章帝時避賊&KR0018;母而逃賊¶
賢之不害而告其生路竭力傭債以致甘¶
暖和顔恱色以盡&KR0172;心欲親之安自挽車¶
以行郷人歸之號曰江巨孝位至五官中¶
郎將天子嘉焉寵遇甚厚告歸詔書褒羙¶
就家禮其終身以𩔰異行㢘範京兆人也¶
少孤十五入蜀迎父喪遇石舡覆範執骸¶
(一祚/抱棺)而没舩人救之僅免扵死遂以䘮歸¶
<pb:KR4b0009_SBCK_007-7b>¶
及仕郡拯太守於危難送故盡節章帝時¶
爲郡守百姓&KR0084;詠之夫孝者人之本教之¶
所由生也是以範之臨危也勇宰民也恵¶
能以義顯也汝郁陳郡人也五&KR0010;母病不¶
食郁亦不食母憐之强食郁能察色知病¶
輒復不食族人號曰異童年十五著於郷¶
里父母終思慕致毀推財與兄弟隱於草¶
澤君子以爲難况童齓孝於自然可謂天¶
性也殷陶汝&KR0047;人也年十二以孝稱遭父¶
<pb:KR4b0009_SBCK_007-8a>¶
憂率情合禮有長蛇帶其門舉家奔走陶¶
以喪柩在馬獨居廬不動親戚扶持曉喻¶
莫能移之帝號益盛由是顯名屡辤辟命¶
夫智者不惑勇者不懼陶孝於其親而智¶
勇並彰乎弱齡斯又難矣¶
　　　賛曰¶
事親盡歡其難在色彼飬以禄我飬以力¶
義在(一作/存)愛敬榮不假飾嗟爾衆庻鑒兹¶
前式¶
<pb:KR4b0009_SBCK_007-8b>¶
　　扇上畫賛¶
　　　荷蓧丈人　長沮桀溺¶
　　　於陵仲子　張長公¶
　　　丙曼容　鄭次都¶
　　　薛孟嘗　周陽珪¶
三五道邈淳風日盡九流參差牙相推隕¶
形逐物遷心無常凖是以逹人有時而隠¶
四軆不勤五榖不分超超丈人日夕在耘¶
遼遼沮溺耦耕自欣入鳥不駭雜獸斯群¶
<pb:KR4b0009_SBCK_007-9a>¶
至矣於陵飬氣浩然蔑彼結駟甘此灌園¶
張生一仕曽以事還頋我不能髙謝人間¶
岧岧丙公望崖輒歸匪驕匪𠫤前路威夷¶
鄭叟不合垂鈞川湄交酌林下清言究微¶
孟嘗逰學天網時踈眷言&KR0530;友振&KR0260;偕徂¶
羙哉周子稱疾閑居&KR0009;心清尚悠然自娱¶
翳翳衡門洋洋泌流曰琴曰書顧盻有儔¶
飲河既足自外皆休緬懷千載託契孤逰¶
<pb:KR4b0009_SBCK_007-9b>¶
箋註陶淵明集卷之七¶
