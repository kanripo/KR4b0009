# -*- mode: mandoku-view; -*-
#+TITLE: 箋註陶淵明集
#+DATE: 2015-09-11 07:42:14.974441
#+PROPERTY: ID KR4b0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0472-001箋註陶淵明集-卷第一.
<pb:KR4b0009_SBCK_001-1a>¶
箋註陶淵明集卷之一¶
　詩四言¶
　　　劉後村曰四言自曹氏父子王仲¶
　　　宣陸士衡後惟陶公最髙停雲榮¶
　　　木等篇殆突過建安矣又曰四言¶
　　　&KR0057;難以三百五篇在前故也¶
　　停雲¶
　　　停雲思親友也罇湛新醪(湛讀/曰沉)園¶
　　　列&KR0004;榮願言不從歎息彌&KR0109;¶
<pb:KR4b0009_SBCK_001-1b>¶
靄靄停雲濛&KR0293;時雨八表同昏平路伊阻¶
静&KR0009;東軒春醪獨撫良朋悠邈搔首延佇¶
○停雲靄靄時雨&KR0293;&KR0293;八表同昏平陸成¶
江(二句盖寓飈囬霧/塞陵遷谷變之意)有酒有酒閒飲東牎¶
願言懷人舟車靡從○東園之樹枝條再¶
榮競用新好以招余情(謂相招以/事新朝也)人亦有¶
言日月于征安得促席&KR0003;彼平生○翩翩¶
飛鳥息我庭柯歛翮閒止好聲相和豈無¶
他人念子寔多願言不𫉬抱恨如何¶
<pb:KR4b0009_SBCK_001-2a>¶
　　　髙元之曰以停雲名篇乃周詩六¶
　　　義二曰賦四曰興之遺義也¶
　　時運¶
　　　時運游暮春也春服旣成景物斯¶
　　　和偶影獨游欣&KR0099;交心¶
邁邁時運穆穆良朝襲我春服薄言東郊¶
山滌餘靄宇曖微霄有風自南翼彼新苗¶
○洋洋平津乃漱乃濯邈邈遐景載欣載¶
矚(矚之欲/切視也)稱心而言人亦易足揮兹一觴¶
<pb:KR4b0009_SBCK_001-2b>¶
陶然自樂○延目中流悠悠清沂(魚衣切/水名出)¶
(泰/山)童冠齊業閒詠以歸我愛其静寤寐交¶
揮但恨殊丗邈不可追○斯晨斯夕言息¶
其廬花藥分列林竹翳如清琴横床濁酒¶
半壷黄唐莫逮&KR0099;獨在余(史記曰黄帝爲/有熊帝堯爲陶)¶
(唐)¶
　　　湯東澗曰閒詠以歸我愛其静靜¶
　　　之爲言謂其無外慕也亦庻乎知¶
　　　浴沂者之心矣¶
<pb:KR4b0009_SBCK_001-3a>¶
　　榮木¶
　　　榮木念將老也日月推遷已復有¶
　　　夏緫角聞道白首無成¶
采采榮木結根于兹晨耀其華夕已䘮之¶
人生&KR0002;&KR0009;顦顇(與憔/悴同)有時静言孔念中心¶
悵而○采采榮木于兹托根䌓華朝起&KR0099;¶
暮不存貞脆由人禍福無門匪道曷依匪¶
善奚敦○嗟予小子禀兹固陋徂年旣流¶
業不増舊志彼不舎安此日冨(或曰志當/作忘荀子)¶
<pb:KR4b0009_SBCK_001-3b>¶
(功在不舎詩一醉日冨盖/自咎其廢學而樂飲云爾)我之懷矣怛焉¶
内疚○先師遺訓余豈云墜四十無聞斯¶
不足畏脂我名車䇿我名𩦸千里雖遥孰¶
敢不至¶
　　　趙泉山曰四十無聞斯不足畏按¶
　　　晉元興三年甲辰劉敬宣以破桓¶
　　　歆功遷建威將軍江州刺史鎭潯¶
　　　陽辟靖節參其軍事時靖節年四¶
　　　十也靖節當年抱經濟之器藩輔¶
<pb:KR4b0009_SBCK_001-4a>¶
　　　交辟遭時不競將以振復宗國爲¶
　　　己任回翔十載卒屈于戎幕佐吏¶
　　　用是志不𫉬騁而良圗弗集明年¶
　　　决䇿歸休矣¶
　　贈長沙公族祖¶
　　　長沙公於余爲族(一作余於長/沙公爲族)祖¶
　　　同岀大司馬(漢髙帝/時陶舎)昭穆旣逺巳¶
　　　爲路人經過潯陽臨别贈此¶
同源分流人易丗踈&KR0099;然寤歎念兹厥&KR0004;¶
<pb:KR4b0009_SBCK_001-4b>¶
禮服遂悠&KR0010;月𦕈徂感彼行路眷然躊躇¶
○於穆令族允構斯堂諧氣冬暄映懷圭¶
璋爰采春花載警秋霜我曰欽哉實宗之¶
光○伊余云遘在長忘同𥬇言未乆逝焉¶
西東遥遥三湘(寰宇記湘潭湘/郷湘源爲三湘)滔滔九江¶
山川阻逺行李時通○何以冩心貽此話¶
言進簣雖微終焉爲山敬哉離人臨路悽¶
然&KR0323;&KR0109;或遼音問其先¶
　　　楊誠齋曰同源分流人易丗踈&KR0099;¶
<pb:KR4b0009_SBCK_001-5a>¶
　　　然寤歎念兹厥&KR0004;老泉族譜引正¶
　　　淵明詩意而淵明字少意多&KR0057;可¶
　　　㴠詠¶
　　　西蜀張縯辨證曰年譜以此詩爲¶
　　　元嘉乙丑作按晉書載長沙公侃¶
　　　卒長子夏以罪廢次子瞻之子宏¶
　　　襲爵宏卒子綽之嗣綽之卒子延¶
　　　壽嗣宋受晋禪延壽降爲呉昌侯¶
　　　&KR0002;謂詩作於元嘉則延壽已改封¶
<pb:KR4b0009_SBCK_001-5b>¶
　　　呉昌非長沙矣先生詩云伊余云¶
　　　遘在長忘同盖先生丗次爲長視¶
　　　延壽乃諸父行序云余於長沙公¶
　　　爲族或云長沙公於余爲族皆以¶
　　　族字斷句不稱爲祖盖長沙公爲¶
　　　大宗之傳先生不欲以長自居故¶
　　　詩稱於穆令族序稱於余爲族又¶
　　　云我曰欽哉實宗之光皆敬宗之¶
　　　義也如年譜以族祖族孫爲稱乃¶
<pb:KR4b0009_SBCK_001-6a>¶
　　　是延壽之子延壽已爲呉昌侯其¶
　　子又安得&KR0091;長沙公哉要是此詩¶
　　作於延壽未改封之前¶
　　酬丁柴桑(柴桑/陽故里)¶
有客有客爰來爰止秉直司聦于惠百里¶
飡勝如歸聆善&KR0002;始○匪惟諧也屢有良¶
由載言載眺以冩我憂放歡一遇旣醉還¶
休寔欣心期方從我遊¶
　荅龐參軍¶
<pb:KR4b0009_SBCK_001-6b>¶
　　龐爲衛軍參軍從江陵使上都過¶
　　　潯陽見贈¶
衡門之下有琴有書載彈載詠爰得我娯¶
豈無他好樂是幽居朝爲灌園夕偃蓬廬¶
〇人之所寳尚或未珍不有同愛云胡以¶
親我求良友寔覯懐人懽心孔洽棟宇惟¶
隣(時新居南里之南村/即栗里隣新居隣也)○伊余懐人欣德¶
孜孜我有㫖酒與汝樂之乃陳好言乃著¶
新詩一日不見如何不思○嘉遊未斁誓¶
<pb:KR4b0009_SBCK_001-7a>¶
將離分送爾于路衘觴無欣依依舊楚邈¶
邈西雲之子之逺良話曷聞○昔我云别¶
倉庚載鳴今也遇之霰雪飄零大藩有命¶
作使上京豈忘宴安王事靡寕○慘慘寒¶
日肅肅其風翩彼方舟容裔江中勗哉征¶
人在始思終敬兹良辰以保爾躬¶
　　勸農¶
悠悠上古厥&KR0004;生人傲然自足抱朴含眞¶
智巧旣萌資待靡因誰其贍之實頼哲人¶
<pb:KR4b0009_SBCK_001-7b>¶
〇哲人伊何時爲后稷贍之伊何實曰播¶
殖舜旣躬耕禹亦稼穡逺&KR0002;周典八政始¶
食○熈熈令音猗猗原陸卉木繁榮和風¶
清穆紛紛士女趍時競逐桑婦宵征農夫¶
野𪧐○氣莭易過和澤難乆冀缺携儷(左/傳)¶
(僖三十三年舅季使過兾見兾缺/耨其妻饁之敬相待如賔與之歸)沮溺結¶
耦相彼賢逹猶勤壟畒矧伊衆庶曵&KR0322;拱¶
手〇民生在勤勤則不匱宴安自逸&KR0010;暮¶
奚冀儋石不儲(儋石言一儋一石應劭曰/齊人名甖爲儋石受二斛)¶
<pb:KR4b0009_SBCK_001-8a>¶
(漢書音義曰/儋一斗之儲)飢寒交至顧爾儔列能不懷¶
愧○孔耽道德樊湏是鄙董樂琴書田園¶
不履&KR0002;能超然投迹髙&KR0100;敢不歛祍敬讃¶
德美¶
　　命子¶
悠悠我祖爰自陶唐邈爲虞賔歴丗重光¶
(陶丗之先曰伊祈氏升唐侯爲天子後遜/于虞作游陶立故號陶唐氏而謚曰堯取)¶
(散冝氏之女曰女皇生丹朱復有庶子九/人及舜初郊于唐以丹朱爲尸因封於唐)¶
御龍勤夏豕韋翼啇(時董父好龍舜命豢/龍於陶丘而堯之庶)¶
<pb:KR4b0009_SBCK_001-8b>¶
(子奉先之祀於陶丘者或丗業豢龍逮夏/帝孔甲時天降雌雄龍二于庭有劉累者)¶
(實堯之裔累以擾/龍事孔甲賜之姓御/龍氏龍一雌死帝旣饗復求御龍氏懼迁)¶
(魯山祝融之後封於豕韋啇/武丁㓕之以封劉累之胄)穆穆司徒(左/傳)¶
(載啇民七族陶氏其一也陶氏授民是/爲司徒盖豕韋之後陶姓始經見於此)厥¶
族以昌(原陶姓氏族/之所自來也)○紛紛戰國漠漠衰¶
周鳯隱於林幽人在丘逸蚪遶雲(蚪竒摎/切俗作)¶
(蛇非無/角龍也)奔鯨駭流(二句喻狂暴/縱横之乱也)天集有漢¶
眷予&KR0598;侯(髙帝功臣表開封&KR0598;侯陶舎/以左司馬從漢破代封侯)○¶
於赫&KR0598;侯運當攀龍撫劒夙邁𩔰茲武功¶
<pb:KR4b0009_SBCK_001-9a>¶
<pb:KR4b0009_SBCK_001-10a>¶
肅矣我祖慎終如始直方二臺惠和千里¶
(陶荗麟譜以岱爲祖按此詩云惠和千里/當從晋史以茂爲祖陶茂爲武昌大守)¶
於皇仁考淡焉虚止&KR0009;迹風雲寘兹愠喜¶
(父姿城大守生/五子史失載)〇嗟余寡陋瞻望弗及顧¶
慚華鬢&KR0018;影&KR0215;立三千之罪無後爲急我¶
誠念哉&KR0561;聞爾泣〇卜云嘉日占亦良時¶
名汝曰儼字汝求思温恭朝夕念兹在兹¶
尚想孔伋庻其企而(孔伋因求思而言韋/玄成詩誰謂華髙企)¶
(其齊而誰謂徳/難厲其庶而)〇厲夜生子遽而求火(莊/子)¶
<pb:KR4b0009_SBCK_001-10b>¶
(天地篇厲之人半夜生其子遽取/火而視之汲汲然惟恐其似己也)凡百有¶
心奚特於我旣見其生實欲其可人亦有¶
言斯情無假○日居月諸漸免于孩福不¶
虚至禍亦易來夙興夜寐願爾斯才爾之¶
不才亦巳焉哉¶
　　　張縯曰先生髙蹈獨善宅志超曠¶
　　　視世事無一可芥其中者獨於諸¶
　　　子拳拳訓誨有命子詩有責子詩¶
　　　有告儼等䟽先生旣厚積於躬薄¶
<pb:KR4b0009_SBCK_001-11a>¶
　　　取於世其後冝有興者而六代之¶
　　　際迄無所聞此亦先生所謂天道¶
　　　幽且逺&KR0017;神茫昧然者也(靖節之/裔不見)¶
(於傳獨𡊮郊&KR0372;澤謡云陶峴/彭澤之後開元中家于崑山)¶
　　　又曰杜子美嘲先生云有子賢與¶
　　　愚何其掛懷抱此固以文爲戯耳¶
　　　𩦸子好男兒&KR0002;以是嘲子美譽兒¶
　　　亦豈不可哉¶
　　　趙泉山曰靖節之父史逸其名惟¶
<pb:KR4b0009_SBCK_001-11b>¶
　　載於陶茂麟家譜而其行事亦無¶
　　從考見惟命子詩曰於皇仁考淡¶
　　焉虚止&KR0009;迹風雲寘兹愠喜其父¶
　　　子風規盖相𩔖¶
　　歸鳥¶
翼翼歸鳥晨去于林逺之八表近憩雲岑¶
(憩起例/切息也)和風不洽翻翮求心(託言歸而求/志下文豈思)¶
(天路/意同)顧儔相鳴景庇清隂○翼翼歸鳥載¶
翔載飛雖不懐游見林情依遇雲頡頏相¶
<pb:KR4b0009_SBCK_001-12a>¶
鳴而歸遐路誠悠性愛無遺○翼翼歸鳥¶
馴林徘&KR0422;豈思天路欣及舊棲雖無昔侣¶
衆聲毎諧日夕氣清悠然其懷〇翼翼歸¶
鳥戢羽寒條游不曠林𪧐則森標晨風清¶
興好音時交矰繳奚施(繳之若切矰矢/䠶也生絲𫃵也)巳¶
卷安勞(卷與/倦同)¶
箋註陶淵明集卷之一¶
