# -*- mode: mandoku-view; -*-
#+TITLE: 箋註陶淵明集
#+DATE: 2015-09-11 07:42:15.258829
#+PROPERTY: ID KR4b0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0472-005箋註陶淵明集-卷第五.
<pb:KR4b0009_SBCK_005-1a>¶
箋註陶淵明集卷之五¶
　　桃花源記(并詩桃源經曰桃源山在/縣南一十里西北乃沆水)¶
(曲流而南有障山東帶鈔鑼溪周/囬三十有二里所謂桃花源也)¶
&KR0051;太元中武陵人捕魚爲業(漁人姓黄/名道真)縁¶
溪行忘路之逺近忽逢桃花林夾岸數百¶
歩中無&KR0258;樹芳草鮮美落英繽紛漁人甚¶
異之復前行欲窮其林林盡水源便得一¶
山山有小口髣髴若有光便捨船從口入¶
&KR0004;極狹&KR0138;通人復行數十歩豁然開㓪土¶
<pb:KR4b0009_SBCK_005-1b>¶
地平曠屋舎儼然有良田美池桑竹之屬¶
阡陌交通雞犬相聞其中徃來種作男女¶
衣着悉如外人黄髪垂髫並怡然自樂見¶
漁人乃大驚問所從來具荅之便要還家¶
設酒殺雞作食村中聞有此人咸來問訊¶
自云先世避秦時亂率妻子邑人來此絶¶
境不復出焉遂與外人間隔問今是何世¶
乃不知有漢無論魏&KR0051;此人一一爲具言¶
所聞皆歎惋餘人各復延至其家皆出酒¶
<pb:KR4b0009_SBCK_005-2a>¶
食停數日辭去此中人語云不足爲外人¶
道也旣出得其船便扶向路處処誌之及¶
郡下詣太守&KR0003;如此(太守/劉歆)太守即遣人隨¶
其徃尋向所誌遂迷不復得路南陽劉子¶
&KR0185;髙尚士也聞之欣然親徃未果尋病終¶
後遂無問津者¶
嬴氏亂天紀賢者避其丗黄綺之啇山伊¶
人亦云逝徃迹浸復湮來逕遂蕪廢相命¶
肆農耕日入從所憇桑竹垂餘䕃菽稷隨¶
<pb:KR4b0009_SBCK_005-2b>¶
時藝春&KR0345;収長絲秋熟靡王稅荒路曖交¶
通雞犬互鳴吠爼豆猶古法衣裳無新製¶
童孺縱行歌班白歡游詣草榮識節和木¶
㐮知風厲雖無紀暦誌四時自成&KR0010;怡然¶
有餘樂于何勞智慧竒蹤隠五百一朝敞¶
神界淳薄旣異源旋復還幽蔽借問游方¶
士焉測塵&KR0349;外願言躡䡖風髙舉尋吾契¶
　　　唐子西曰唐人有詩云山僧不觧¶
　　　數甲子一葉落知天下秋及觀淵¶
<pb:KR4b0009_SBCK_005-3a>¶
　　　明詩云雖無紀暦誌四時自成&KR0010;¶
　　　便覺唐人費力如此如桃花源記¶
　　　言尚不知有漢無論魏&KR0051;可見造¶
　　　語之簡妙盖&KR0051;人工造語而淵明¶
　　　其尤也¶
　　　東坡曰丗傳桃源事多過其實考¶
　　　淵明所記止言先丗避秦乱來此¶
　　　則漁人所見似是其子孫非秦人¶
　　　不死者也又云殺雞作食豈有仙¶
<pb:KR4b0009_SBCK_005-3b>¶
　　　而殺者乎舊&KR0003;南陽有菊水水甘¶
　　　而芳居民三十餘家飲其水皆壽¶
　　　或至百二三十&KR0010;蜀青城山老人¶
　　　村有五世孫者道極險逺生不識¶
　　　&KR1069;醯而溪中多枸&KR0142;根如龍蛇飲¶
　　　其水故壽近&KR0010;道稍通漸能致五¶
　　　味而壽益㐮桃源盖此比也使武¶
　　　陵太守得至焉則已化爲爭奪之¶
　　　&KR0163;乆矣常意天壤間若此者甚衆¶
<pb:KR4b0009_SBCK_005-4a>¶
　　　不獨桃源¶
　　　胡仔曰東坡此論盖辯證唐人以¶
　　　桃源爲神仙如王摩詰劉夣得韓¶
　　　退之作桃源行是也惟王介甫作¶
　　　桃源行與東坡之論合¶
　　　桃花源記言大元中事詩云竒蹤¶
　　　隠五百韓退之桃源圗詩又以爲¶
　　　六百年洪慶善曰自始皇三十三¶
　　　年築長城明年燔詩書又明年坑¶
<pb:KR4b0009_SBCK_005-4b>¶
　　　儒生三十七年胡亥立三年而㓕¶
　　　於漢二漢四百二十五年而爲魏¶
　　　魏四十五年而爲&KR0051;至孝武寕康¶
　　　三年通五百八十八年明年改元¶
　　　太元至太元十二年乃及六百年¶
　　　趙泉山曰靖節退之雖各舉其&KR0010;¶
　　　&KR0313;數要之六百載爲近實而桃花¶
　　　源事當在孝武帝太元十二年丁¶
　　　亥前數年間任安貧武陵記直據¶
<pb:KR4b0009_SBCK_005-5a>¶
　　　竒蹤&KR0046;五百之語&KR0186;改爲太康中¶
　　　彼不知靖節所記劉子驥者正太¶
　　　元時人¶
　　歸去來&KR0006;辭¶
　　　余家貧耕植不足以自給㓜稚&KR0313;¶
　　　室缾無儲粟生生所資未見其術¶
　　　親故多&KR0134;余爲長吏(令長/也)脫然有¶
　　　懷求之靡途㑹有四方之事(衘建/威命)¶
(使/都)諸侯以惠愛爲徳家叔以余貧¶
<pb:KR4b0009_SBCK_005-5b>¶
　　　苦遂見用于小邑(當時刺史得自/采辟所部縣令)¶
(而版授/之故云)于時風波未靜心憚逺役¶
　　　彭澤去家百里公田之利足以爲¶
　　　酒故便求之及少日眷然有歸歟¶
　　　之情何則質性自然非矯勵所得¶
　　　飢凍雖切違巳交病嘗從人事皆¶
　　　口腹自役於是悵然慷&KR0099;&KR0055;媿平¶
　　　生之志猶望一稔當㰸裳宵逝(詳/序)¶
(意其艱窶/就仕可知)尋程氏妹䘮于武昌(任/廣)¶
<pb:KR4b0009_SBCK_005-6a>¶
(云程氏妹/従夫姓也)情在駿奔自免去職仲¶
　　　秋至冬在官八十餘日因事順心¶
　　　命篇曰歸去來&KR0006;乙巳歳十一月¶
　　　也¶
歸去來&KR0006;田園將蕪胡不歸旣自以心爲¶
形役奚惆悵而獨悲悟巳徃之不諌知來¶
者之可追寔迷途其未逺覺今是而昨非¶
舟遥遥以輕颺風飄飄而吹衣問征夫以¶
前路恨晨光之熹微(日欲/暮也)乃瞻衡宇載欣¶
<pb:KR4b0009_SBCK_005-6b>¶
載奔僮僕&KR0172;迎稚子候門三逕就荒松菊¶
猶存(三輔决録云蔣詡舎中竹下開三/逕唯故人永仲羊仲従之遊也)携¶
㓜入室有酒&KR0313;罇引壷觴以自酌眄庭柯¶
以怡顔&KR0029;南牎以&KR0009;傲審容&KR0176;之易安園¶
日渉以成&KR0208;門雖設而常関䇿扶老以流¶
憇時矯首而遐觀雲無心而出岫鳥倦飛¶
而知還景翳翳以將入撫&KR0012;松而盤&KR0074;歸¶
去來&KR0006;請息交以絶游丗與我而相違復¶
駕言&KR0006;焉求恱親戚之情話樂琴書以消¶
<pb:KR4b0009_SBCK_005-7a>¶
&KR0104;農人告余以春及將有事於西疇或命¶
巾車或棹&KR0012;舟旣窈窕以尋壑亦﨑嶇而¶
經丘木欣欣以向榮泉㳙㳙而始流(始音/試)¶
善萬物之得時感吾生之行休巳矣乎寓¶
形宇内復幾時&KR0154;不委心任去留胡爲乎¶
遑遑&KR0006;欲何之冨貴非吾願帝郷不可期¶
懷良辰以&KR0012;徃或植杖而耘耔豋東臯以¶
舒嘯臨清流而賦詩聊乗化以歸盡樂夫¶
天命復奚疑¶
<pb:KR4b0009_SBCK_005-7b>¶
　　　歐陽文忠公曰&KR0051;無文章惟陶淵¶
　　　明歸去來&KR0006;辭一篇而巳¶
　　　李格非曰陶淵明歸去來&KR0006;辭沛¶
　　　然如肺腑中流出殊不見有斧鑿¶
　　　㾗¶
　　　朱文公曰其詞義夷曠蕭散雖託¶
　　　楚聲而無尤怨切蹙之病¶
　　　休齋曰詩變而爲騷騷變而爲辭¶
　　　皆可歌也詞則兼詩騷之聲而尤¶
<pb:KR4b0009_SBCK_005-8a>¶
　　　簡䆳焉者漢武帝作秋風辤一章¶
　　　三易韻其節短其聲哀此詞之權¶
　　　輿乎陶淵明罷彭澤令賦歸去來¶
　　　而自命曰辭迨令人歌之頓挫抑¶
　　　揚自協聲韻盖其詞髙甚&KR0051;宋而¶
　　　下欲追躡之不能然秋風詞盡蹈¶
　　　襲楚辭未甚敷暢歸去來則自出¶
　　　機杼所謂無首無尾無終無始前¶
　　　非歌而後非辭欲断而復續將作¶
<pb:KR4b0009_SBCK_005-8b>¶
　　　而遽止謂洞庭鈞天而不澹謂霓¶
　　　裳羽衣而不綺此其以超乎先秦¶
　　　之丗而與之同範也¶
　　　韓子蒼曰傳言淵明以郡遣督郵¶
　　　至即日觧印綬去而淵明自叙以¶
　　　程氏妹䘮去奔武昌余觀此士旣¶
　　　以違巳交病又愧役於口腹意不¶
　　　欲仕乆矣及因妹䘮即去盖其孝¶
　　　友如此丗人但以不屈於州縣吏¶
<pb:KR4b0009_SBCK_005-9a>¶
　　　爲髙故以因督郵而去此士識時¶
　　　委命其意固有在矣豈一督郵能¶
　　　爲之去就哉躬耕乞食且猶不恥¶
　　　而恥屈於督郵必不然矣¶
　　　東坡曰俗傳書生入官庫見錢不¶
　　　識或怪而問之生曰固知其爲錢¶
　　　但怪其不在紙褁中耳予偶讀淵¶
　　　明歸去來辭云㓜稚&KR0313;室瓶無儲¶
　　　粟乃知俗傳信而有證使瓶有儲¶
<pb:KR4b0009_SBCK_005-9b>¶
　　　粟亦甚微矣此翁平生只於瓶中¶
　　　見粟也耶¶
　　五桞先生傳¶
先生不知何許人也亦不詳其姓字宅邊¶
有五栁樹因以爲號焉閑靖少言不慕荣¶
利好讀書不求甚觧毎有㑹意便欣然忘¶
食性&KR0285;酒家貧不能常得親舊知其如此¶
或置酒而招之造飲&KR0186;盡期在必醉旣醉¶
而退曽不&KR0532;情去留環堵蕭然不蔽風日¶
<pb:KR4b0009_SBCK_005-10a>¶
短&KR0260;穿結簞瓢屢空晏如也常著文章自¶
娯頗示巳志忘懷得失以此自終¶
　賛曰¶
黔婁有言不戚戚於貧賤不汲汲於冨貴¶
其言兹&KR0002;人之儔乎(黔婁註/見前)酬觴賦詩以¶
樂其志無懷氏之民歟&KR0081;天氏之民歟¶
　　藝&KR0080;雌黄曰士人言縣令事多用¶
　　　彭澤五株栁雖白樂天六帖亦然¶
　　　以子考之陶淵明潯陽柴桑人也¶
<pb:KR4b0009_SBCK_005-10b>¶
　　　宅邊有五栁樹因號五栁先生後¶
　　　爲彭澤令去家百里則彭澤未甞¶
　　　有五栁也予&KR0004;論此人或不然其¶
　　　&KR0003;比觀南部新書云晋書陶淵明¶
　　　本傳云潜少懷髙尚博學善属文¶
　　　甞作五栁先生傳以自况先生不¶
　　　知何許人不詳姓字宅邊有五柳¶
　　　樹因以爲號焉即非彭澤令時所¶
　　　㘽人多於縣令事使五栁誤也豈¶
<pb:KR4b0009_SBCK_005-11a>¶
　　　所謂先得我心之所同然者與苕¶
　　溪漁&KR0046;曰沈彬詩陶潜彭澤五株¶
　　栁潘岳河陽一縣花皆誤用也¶
　晋故西征大將軍長史孟府君傳¶
君諱嘉字萬年江夏鄂人也曽祖父宗以¶
孝行稱仕呉司馬祖父揖元康中爲廬陵¶
太守宗葬武昌新陽縣子孫家焉遂爲縣¶
人也君少失父奉母二弟居娶大司馬長¶
沙桓公陶偘第十女閨門孝友人無能間¶
<pb:KR4b0009_SBCK_005-11b>¶
郷閭稱之冲黙有逺量弱冠儔&KR0011;咸敬之¶
同郡郭遜以清操知名時在君右常歎君¶
温雅平曠自以爲不及遜從弟立亦有才¶
志與君同時齊譽每推服焉由是名冠州¶
里聲流京邑大尉頴川&KR0067;亮以帝舅民望¶
受分陜之重鎮武昌并領江州辟君部廬¶
陵從事下郡還亮引見問風俗得失對曰¶
嘉不知還傳當問從吏亮以麈尾掩口而¶
&KR0015;諸從事旣去喚弟翼語之曰孟嘉故是¶
<pb:KR4b0009_SBCK_005-12a>¶
盛徳人也君旣辝出外自除吏便歩歸家¶
母在堂兄弟共相歡樂怡怡如也旬有餘¶
日更版爲勸學從事時亮崇修學校髙選¶
儒官以君望實故應尚徳之舉大傅河&KR0047;¶
禇褒簡穆有器識時爲豫章大守出朝宗¶
亮正旦大㑹州府人士率多時彦君在坐¶
次甚逺褒問亮江州有孟嘉其人何在亮¶
云在坐卿但自覔褒歴觀遂指君謂亮曰¶
將無是&KR0088;亮欣然而&KR0015;喜褒之得君竒君¶
<pb:KR4b0009_SBCK_005-12b>¶
爲褒之所得乃益器焉舉秀才文爲安西¶
將軍&KR0067;翼府功曹再爲江州别駕巴丘令¶
征西大將軍譙國桓温叅軍君色和而正¶
温甚重之九月九日温游龍山叅佐畢集¶
四弟二甥咸在坐時佐吏並著戎服有風¶
吹君㡌墮落温目左右及賔客勿言以觀¶
其舉止君&KR0004;不自覺良乆如厠温命取以¶
還之廷尉太原孫盛爲諮議叅軍時在坐¶
温命紙筆令嘲之文成示温温以着坐處¶
<pb:KR4b0009_SBCK_005-13a>¶
君歸見嘲&KR0015;而請筆作荅了不容思文辭¶
超卓四座歎之奉使京師除尚書刪定郎¶
不拜孝宗穆皇帝聞其名賜見東堂君辭¶
以脚疾不任拜起詔使人扶入君甞爲刺¶
史謝永别駕永㑹稽人䘮亡君求赴義路¶
由永興髙陽許詢有雋才辝榮不仕毎縱¶
心獨徃客居縣界甞乗舡近行適逢君過¶
歎曰都邑美士吾盡識之獨不識此人唯¶
聞中州有孟嘉者將非是乎然亦何由來¶
<pb:KR4b0009_SBCK_005-13b>¶
此使問君之從者君謂其使曰本心相過¶
今先赴義尋還就君及歸遂止信&KR0043;雅相¶
知得有&KR0002;舊交還至轉從事中郎俄迁長¶
史在朝隤然仗正順而巳門無雜賔甞㑹¶
神情獨得便超然命駕逕之龍山顧景酣¶
宴造夕乃歸温從容謂君曰人不可無&KR0020;¶
我乃能駕御卿後以疾終於家年五十一¶
始自緫髪至于知命行不苟合言無夸矜¶
未甞有喜愠之容好酣飲逾多不亂至於¶
<pb:KR4b0009_SBCK_005-14a>¶
任懷得意融然逺&KR0009;傍&KR0002;無人温嘗問君¶
酒有何好而卿&KR0285;之君&KR0015;而荅曰明公但¶
不得酒中&KR0208;爾又問聽妓絲不如竹竹不¶
如&KR0079;荅曰漸近自然中散大夫桂陽羅含¶
賦之曰孟生善酣不愆其意光禄大夫南¶
陽劉躭昔與君同在温府淵明從父太常¶
䕫嘗問躭君&KR0002;在當巳作公否荅云此本¶
是三司人爲時所重如此淵明先親君之¶
第四女也凱風寒泉之思寔鍾厥心謹按¶
<pb:KR4b0009_SBCK_005-14b>¶
採行事撰爲此傳懼或乖謬有&KR0220;大雅君¶
子之德所以&KR0062;&KR0062;兢兢&KR0002;履&KR0055;薄云爾¶
　　賛曰¶
孔子稱進德修業以及時也君清蹈衡門¶
則令問孔昭振纓公朝則徳音&KR0098;集道悠¶
運促不終逺業惜哉仁者必壽豈斯言之¶
謬乎¶
　讀史述九章(余讀史記有/所感而述之)¶
　夷齊¶
<pb:KR4b0009_SBCK_005-15a>¶
二子譲國相將海隅天人革命絶景窮居¶
采薇髙歌&KR0099;想黄虞貞風凌俗爰感懦夫¶
　　箕子¶
去郷之感猶有遟遟矧伊代謝觸物皆非¶
哀哀箕子云胡能夷狡童之歌悽矣其悲¶
　　管鮑¶
知人未易相知實難淡美&KR0004;交利乖&KR0010;寒¶
管生稱心鮑叔必安竒情&KR0031;亮令名俱完¶
　　程杵¶
<pb:KR4b0009_SBCK_005-15b>¶
遺生良難士爲知巳望義如歸允伊二子¶
程生揮剱懼兹餘恥令徳永聞百代見紀¶
　　七十二弟子¶
恂恂舞雩莫曰匪賢俱映日月共飡至言¶
慟由才難感爲情牽回也早夭賜獨長年¶
　　屈賈¶
進徳修業將以及時如彼稷契孰不願之¶
嗟乎二賢逢丗多疑候瞻冩志感鵩獻辤¶
　　韓非¶
<pb:KR4b0009_SBCK_005-16a>¶
豐狐&KR0046;穴以文自殘君子失時白首抱関¶
巧行居災忮辯召患哀矣韓生竟死&KR0003;難¶
　　魯二儒¶
易代随時迷變則愚介介若人特爲貞夫¶
徳不百年汙我詩書逝然不顧&KR0013;&KR0260;幽居¶
　　張長公¶
逺哉長公蕭然何事丗路多端皆爲我異¶
㰸轡朅來獨養其志&KR0230;跡窮年誰知斯意¶
　　　東坡曰讀史述九章夷齊箕子盖¶
<pb:KR4b0009_SBCK_005-16b>¶
　　　有感而云去之五百餘載吾猶識¶
　　　其意也¶
　　　&KR0081;常之韻語陽秋云淵明讀史九¶
　　　章其間皆有&KR0055;意其&KR0057;章章者如¶
　　　夷齊箕子魯二儒三篇夷齊云天¶
　　　人革命絶景窮居貞風凌俗爰感¶
　　　懦夫箕子云去郷之感猶有遟遟¶
　　　矧伊代謝觸物皆非魯二儒云易¶
　　　代随時迷変則愚介介若人特爲¶
<pb:KR4b0009_SBCK_005-17a>¶
　　　貞夫由是觀之則淵明委身窮巷¶
　　　甘黔婁之貧而不自悔者豈非以¶
　　　恥事二姓而然耶¶
箋註陶淵明集卷之五¶
<pb:KR4b0009_SBCK_005-17b>¶
