# -*- mode: mandoku-view; -*-
#+TITLE: 箋註陶淵明集
#+DATE: 2015-09-11 07:42:15.189843
#+PROPERTY: ID KR4b0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0472-004箋註陶淵明集-卷第四.
<pb:KR4b0009_SBCK_004-1a>¶
箋註陶淵明集卷之四¶
　詩五言¶
　　擬古九首¶
　　其一¶
榮榮牎下蘭宻宻堂前柳&KR0004;與君别時不¶
謂行當乆出門萬里客中道逢嘉友未言¶
心相醉不在接杯酒蘭枯柳亦衰遂令此¶
言&KR0018;多謝諸少年相知不忠厚意氣傾人¶
命離隔復何有¶
<pb:KR4b0009_SBCK_004-1b>¶
　　其二¶
辭家夙&KR0202;駕當徃志無終問君今何行非¶
啇復非戒聞有田子春節義爲士雄斯人¶
乆已死郷里習其風生有髙世名旣没傳¶
無窮不學狂馳子直在百年中(田疇字子/春漢北平)¶
(無終人時董卓迁帝于長安幽州牧劉虞/欲遣使奔問行在無其人聞疇竒士乃署)¶
(爲從事疇將行道路阻絶遂循間道至長/安致命詔拜騎都尉疇以天子蒙塵不可)¶
(荷㑉榮寵固辝不受得報還虞巳爲公孫/瓚所㓕疇謁虞墓&KR0152;泣而去瓉怒曰汝何)¶
(不送章報於我疇荅曰云云瓚/壯之疇得此歸遂入徐無山中)¶
<pb:KR4b0009_SBCK_004-2a>¶
　　其三¶
仲春遘時雨始雷發東隅衆蟄各潜駭草¶
木從横舒翩翩新來燕雙&KR0031;入我廬先巢¶
故尚在相將還舊居自從分别來門庭日¶
荒蕪我心固匪石君情定何如¶
　　其四¶
迢迢百尺樓分明望四荒暮作歸雲宅朝¶
爲飛鳥堂山河滿目中平原獨茫茫古時¶
功名士慷&KR0099;争此&KR0163;一旦百&KR0010;後相與還¶
<pb:KR4b0009_SBCK_004-2b>¶
北邙(音/忙)松柏爲人伐髙墳互低昻頺基無¶
遺主遊魂在何方榮華誠足貴亦復可憐¶
傷¶
　　其五¶
東方有一士&KR0013;服常不完三旬九遇食(&KR0003;/&KR0080;)¶
(子思三/旬九食)十年著一冠辛苦無此比常有好¶
容顔我欲觀其人晨去越河關青松來路¶
生白雲&KR0043;簷端知我故來意取琴爲我彈¶
上絃驚别鶴下絃操&KR0012;鸞願留就君住從¶
<pb:KR4b0009_SBCK_004-3a>¶
今至&KR0010;寒¶
　其六¶
蒼蒼谷中樹冬夏常如兹年年見霜雪誰¶
謂不知時厭聞世上語結友到臨淄稷下¶
多談士&KR0204;彼决吾疑裝束旣有日巳與家¶
人辭行行停出門還坐更自思不怨道里¶
長但畏人我欺萬一不合意永爲世&KR0015;之¶
伊懷難具道爲君作此詩¶
　　　湯東澗曰前四句興而比以言吾¶
<pb:KR4b0009_SBCK_004-3b>¶
　　　有定見而不爲談者所眩似謂白¶
　　蓮社中人也¶
　　其七¶
目暮天無雲春風扇微和佳人美清夜逹¶
&KR0892;酣且歌(&KR0892;東/方明)歌竟長歎息持此感人多¶
皎皎雲間月灼灼葉中華豈無一時好不¶
乆當如何¶
　　其八¶
少時壯且厲撫劒獨行游誰言行遊近張¶
<pb:KR4b0009_SBCK_004-4a>¶
掖至幽州飢食首陽薇渇飲易水流(荆軻/爲燕)¶
(太子丹刺秦王太子及/賓客皆送至易水之上)不見相知人惟見¶
古時丘路邊两髙墳伯牙與莊周此士難¶
再得吾行欲何求¶
　　東澗曰首陽易水亦寓憤世之意¶
　　&KR0003;&KR0080;鍾子期死而伯牙絶絃破琴¶
　　知丗莫可爲鼓也惠施卒而莊子¶
　　　&KR0055;暝不言見世莫可語也伯牙之¶
　　　琴莊周之言惟鍾惠能聽今有能¶
<pb:KR4b0009_SBCK_004-4b>¶
　　聽之人而無可聽之言此淵明所¶
　　　以罷逺遊也¶
　其九¶
種桑長江邊三年望當採枝條始欲茂忽¶
值山河改柯葉自摧折根株浮滄海春&KR0345;¶
旣無食寒衣欲誰待本不植高原今日復¶
何悔¶
　　東澗曰業成志樹而時代遷革不¶
　　復可騁然生斯時矣奚所歸悔耶¶
<pb:KR4b0009_SBCK_004-5a>¶
　　雜詩十二首¶
　　其一¶
人生無根蔕飘如陌上塵分散逐風轉此¶
巳非常身落地爲兄弟何必骨&KR0079;親得歡¶
當作樂斗酒聚此隣盛年不重來一日難¶
再晨及時當勉勵&KR0010;月不待人¶
　　其二¶
白日淪西河素月出東嶺遥遥萬里輝蕩¶
蕩空中景風來入房戸夜中枕席冷氣變¶
<pb:KR4b0009_SBCK_004-5b>¶
悟時易不眠知夕永欲言無子和揮杯勸¶
&KR0012;影日月擲人去有志不&KR0023;騁念此懐悲¶
悽終曉不能静¶
　　其三¶
榮華難乆居盛衰不可量昔爲三春蕖今¶
作秋蓮房嚴霜結野草枯悴未遽央日月¶
有環周我去不再陽眷眷徃昔時憶此断¶
人腸¶
　　　湯東澗曰此篇亦感興亡之意¶
<pb:KR4b0009_SBCK_004-6a>¶
　　其四¶
丈夫志四海我願不知老親戚共一處子¶
孫還相保觴絃肆朝日罇中酒不燥緩帶¶
盡歡娯起晚眠常早孰若當世士冰炭滿¶
懷抱百年歸丘壟用此空名道¶
　其五¶
憶我少壯時無樂自欣豫猛志逸四海騫¶
翮思逺翥荏苒&KR0010;月頺此心稍巳去值歡¶
無復娯毎毎多&KR0104;慮氣力漸衰損轉覺日¶
<pb:KR4b0009_SBCK_004-6b>¶
不如壑舟無須&KR0119;引我不得住前塗當幾¶
許未知止泊處古人惜寸隂念此使人懼¶
　　　湯東澗曰太白詩云百&KR0010;落半塗¶
　　　前期浩漫漫中宵不成寐天明起¶
　　　長歎人生學無歸&KR0043;者例有此歎¶
　　　必聞道而後免此此淵明所以惜¶
　　　寸隂歟¶
　　其六¶
昔聞長者言掩耳毎不喜柰何五十年忽¶
<pb:KR4b0009_SBCK_004-7a>¶
已親此事求我盛年&KR0172;(男子自二十一至/二十九則爲盛年)¶
一毫無復意去去轉欲逺此生豈&KR0175;值傾¶
家時作樂竟此&KR0010;月駛有子不留金何用¶
身後置¶
　　　按此詩靖節年五十作也時義熈¶
　　　十年甲寅&KR0004;廬山東林寺主釋慧¶
　　　逺集緇素百二十有三人於山西¶
　　巖下般若臺精舎結白蓮社&KR0010;以¶
　　春秋二節同寅恊恭朝宗靈像也¶
<pb:KR4b0009_SBCK_004-7b>¶
　　　及是秋七月二十八日命劉遺民¶
　　　撰同誓文以申嚴斯事其間譽望¶
　　　&KR0057;著爲當世推重者號社中十八¶
　　　賢(劉遺民張詮雷次宗宗/炳周續之張野等預馬)時秘書¶
　　　丞謝靈運才學爲江左冠而&KR0018;才¶
　　　傲物少所推挹一見逺公遽改容¶
　　　致敬因於神殿後鑿二池植白蓮¶
　　　以規求入社逺公察其心&KR0258;拒之¶
　　　靈運晚節踈放不檢果不克令終¶
<pb:KR4b0009_SBCK_004-8a>¶
　　　中書侍郎范寗直節立朝爲權貴¶
　　　譛忌出守豫章逺公移書邀入社¶
　　　寗辭不至蓋未能頓委世縁也靖¶
　　　節與逺公雅素寕爲方外交而不¶
　　　願齒社列逺公遂作詩&KR0054;酒鄭重¶
　　　招致竟不可詘按梁僧慧皎髙僧¶
　　　傳逺公持律精苦雖䜴酒米汁及¶
　　　&KR0097;水之㣲且誓死不犯乃欽靖節¶
　　　風槩顧我能致之者力爲之不睱¶
<pb:KR4b0009_SBCK_004-8b>¶
　　　䘏靖節反麾而謝之或與樵&KR0171;田¶
　　　父班荆道舊于何庸流能窺其趣¶
　　　哉靖節毎來社中一日謁逺公甫¶
　　　及寺外聞鍾聲不覺顰容遽命還¶
　　　駕法眼禪師晚參示衆云今夜鍾¶
　　　鳴復來有何事若是陶淵明攅眉¶
　　　&KR0077;廻去此靖節洞明心要惟法眼¶
　　　特爲揄揚張啇英有詩云虎溪回¶
　　　首去陶令趣何&KR0055;謝無逸詩云淵¶
<pb:KR4b0009_SBCK_004-9a>¶
　　　明從逺公了此一大事下視區中¶
　　　賢略不可人意逺公居山餘三十¶
　　　年影不出山蹟不入俗送&KR2639;游履¶
　　　常以虎溪爲界他日偕靖節簡寂¶
　　　禅觀主陸脩静語道不覺過虎溪¶
　　　數百歩虎輙驟鳴因相與大&KR0015;而¶
　　　别石恪遂作三&KR0015;圗東坡賛之李¶
　　　伯時蓮社圗李元中紀之足標一¶
　　　時之風致云¶
<pb:KR4b0009_SBCK_004-9b>¶
　　其七¶
日月不肯遲四時相催迫寒風拂枯條落¶
葉掩長陌弱質與運頺玄鬢早已白(靖節/早年)¶
(髮/白)素標挿人頭前塗漸就窄家爲逆旅舎¶
我如當去客去去欲何之&KR0047;山有舊宅¶
　　其八¶
代耕本非望所業在田桑躬親未曾替寒¶
餒常糟糠豈期過滿腹但願飽粳糧御冬¶
足大布麄絺以應陽正爾不能得(山谷云/正爾)¶
<pb:KR4b0009_SBCK_004-10a>¶
(不能得乃當時語/改作止甚失語法)哀哉亦可傷人皆盡&KR0023;¶
冝拙生失其方理也可柰何且爲陶一觴¶
　　其九¶
遥遥從覉役一心處两端掩淚汎東逝順¶
流追時遷日没星與昴&KR0020;翳西山巔蕭條¶
隔天涯惆悵念常飡慷&KR0099;思&KR0047;歸路遐無¶
由縁&KR0028;梁難&KR0220;替絶音&KR0009;斯篇¶
　　其十¶
閑居執蕩志時駚不可稽驅役無停息軒¶
<pb:KR4b0009_SBCK_004-10b>¶
裳逝東崖沉隂擬薰麝寒氣激我懷&KR0010;月¶
有常御我來淹已彌慷&KR0099;憶綢繆此情乆¶
已離荏苒經十載暫爲人所羇庭宇翳餘¶
木倐忽日月&KR0220;¶
　　其十一¶
我行未云逺回顧慘風凉春燕應節起髙¶
飛拂塵梁邊鴈悲無所代謝歸北郷離鵾¶
鳴清池渉暑經秋霜愁人難爲辭遥遥春¶
夜長¶
<pb:KR4b0009_SBCK_004-11a>¶
　　其十二¶
嫋嫋松標崖婉變柔童子年始三五間喬¶
柯何可&KR0029;養色含津氣粲然有心理¶
　　　東坡和陶無此篇¶
　　詠貧士七首¶
　其一¶
萬族各有託&KR0012;雲獨無依曖曖空中㓕何¶
時見餘暉朝霞開&KR0043;霧衆鳥相與飛遟遟¶
出林翮未夕復來歸量力守故轍豈不寒¶
<pb:KR4b0009_SBCK_004-11b>¶
與&KR0967;知音苟不存巳矣何所悲¶
　　　湯東澗曰&KR0012;雲倦翮以興舉世皆¶
　　　依乗風雲而巳獨無攀援飛飜之¶
　　　志寕忍飢寒以守志節縱無知此¶
　　　意者亦不足悲也¶
　　其二¶
凄厲&KR0010;云暮擁&KR0260;曝前軒&KR0047;圃無遺秀枯¶
條&KR0313;北園傾壷絶餘&KR0267;闚竈不見煙詩書¶
塞座外日昃不遑研閑居非陳厄&KR0060;有愠¶
<pb:KR4b0009_SBCK_004-12a>¶
見言何以慰吾懐頼古多此賢¶
　　其三¶
榮叟老帶索欣然方彈琴(見飲/酒註)原生納決¶
屨清歌暢髙音(原/憲)重華去我乆貧士世相¶
㝷弊&KR0109;不掩肘藜羮常乏斟豈忘襲輕裘¶
苟得非所欽賜也徒能辯乃不見吾心¶
　　其四¶
安貧守賤者自古有黔婁(劉向列女傳魯/黔娄妻者魯黔)¶
(婁先生之妻也先生死曽子哭之畢曰何/以爲謚其妻曰以康爲謚曽子曰先生在)¶
<pb:KR4b0009_SBCK_004-12b>¶
(時食不充曰衣不盖形死則手足不歛何/楽於此而謚爲康寕其妻曰昔先生君嘗)¶
(欲投之政以爲囯相辝而不受是有餘貴/也君嘗賜之粟三十鍾辝而不受是有餘)¶
(冨也彼先生者&KR0372;天下之淡味安天下之/卑位不戚戚於貧賤不忻忻於冨貴求仁)¶
(得仁求義得義其/謚曰康不亦冝乎)好爵吾不榮厚饋吾不¶
酬一旦壽命盡弊服仍不周豈不知其極¶
非道故無&KR0104;從來將千載未復見斯儔朝¶
與仁義生夕死復何求¶
　　其五¶
&KR0061;安困積雪邈然不可干(晉書洛陽大雪/文餘縣令出見)¶
<pb:KR4b0009_SBCK_004-13a>¶
(&KR0061;安門無行迹謂其巳死入見安偃卧問/其故荅曰大雪人乏食不冝干人令䝨之)¶
(舉孝/廉)阮公見錢入即日棄其官芻藁有常¶
温採莒足朝飡豈不實辛苦所懼非飢寒¶
貧冨常交戰道勝無戚顔至德冠&KR0022;閭清¶
節映西&KR0028;¶
　　其六¶
仲蔚愛窮居遶宅生蒿蓬翳然絶交游賦¶
詩頗能工舉丗無知者止有一劉龔(張仲/蔚善)¶
(屬文好詩賦常居窮素所處逢蒿没/人閉門飬性時人莫知惟劉龔知之)此士¶
<pb:KR4b0009_SBCK_004-13b>¶
胡獨然寔由罕所同介焉安其業所樂非¶
窮通(莊子古之得道者窮亦楽/通亦楽所楽非窮通也)人事固以¶
拙聊得長相從¶
　　其七¶
昔在黄子廉(黄蓋傳云&KR0047;陽大/守黃子廉之後也)彈冠佐名¶
州一朝辭吏歸清貧略難儔年飢感仁妻¶
泣涕向我流丈夫雖有志固爲兒女&KR0104;惠¶
孫一晤歎腆贈竟莫酬誰云固窮難邈哉¶
此前脩¶
<pb:KR4b0009_SBCK_004-14a>¶
　　詠二踈¶
　　漢踈廣傳廣字仲翁爲太子太傅¶
　　　兄子受爲太子少傅在位五&KR0010;廣¶
　　　謂受曰知足不辱知止不殆今仕¶
　　䆠至二千石名立如此不去懼有¶
　　後悔豈如父子相隨出&KR0028;歸老故¶
　　　郷不亦善乎即日上䟽乞骸骨宣¶
　　帝許之公卿大夫故人邑子設祖¶
　　道供帳東都門外送者車數百兩¶
<pb:KR4b0009_SBCK_004-14b>¶
　　觀者皆曰賢哉二大夫廣歸郷里¶
　　　日具酒食故舊賓客與相娯樂¶
大象轉四時功成者自去(蔡澤云四時之/序功成者去)¶
借問衰周來幾人得其趣游目漢廷中二¶
踈復此舉髙嘯返舊居長揖儲君傳餞送¶
傾皇朝華軒&KR0313;道路離别情所悲餘榮何¶
足顧事勝感行人賢哉豈常譽厭厭閭里¶
&KR0172;所營非近務促席延故老揮觴道平素¶
問金終&KR0009;心清言曉未悟放意樂餘年遑¶
<pb:KR4b0009_SBCK_004-15a>¶
恤身後慮誰云其人亡乆而道彌著¶
　　東坡曰詠二踈詩淵明未嘗出二¶
　　踈旣出而知返其志一也或以謂¶
　　旣出而返如從病得愈其味勝於¶
　　&KR0004;不病此惑者顚倒見耳¶
　　　東澗曰二踈取其歸三良與主同¶
　　　死荆卿爲主報&KR0311;皆託古以自見¶
　　云¶
　詠三良¶
<pb:KR4b0009_SBCK_004-15b>¶
　　　三良子車氏子奄息仲行鍼虎穆¶
　　　公殁康公從治命以三子爲殉國¶
　　　人哀之賦黄鳥¶
彈冠乗通津但懼時我遺服勤盡&KR0010;月常¶
恐功愈微忠情謬&KR0023;露遂爲君所私出則¶
陪文與入必侍丹帷箴規嚮巳從計議&KR0004;¶
無&KR0220;一朝長逝後願言同此歸厚恩因難¶
忘君命安可違臨穴罔惟疑投義志攸希¶
荆&KR0068;籠髙墳黄鳥聲正悲良人不可贖玆¶
<pb:KR4b0009_SBCK_004-16a>¶
然沾我衣¶
　　&KR0081;常之曰三良以身殉秦穆之葬¶
　　　黄鳥之詩哀之序詩者謂國人刺¶
　　繆公以人從死則咎在秦穆不在¶
　　　三良矣王仲宣云結髮事明君受¶
　　　恩良不訾臨没要之死焉得不相¶
　　隨陶元亮云厚恩固難忘君命安¶
　　　可違是皆不以三良之死爲非也¶
　　　至李德&KR0073;則謂社禝死則死之不¶
<pb:KR4b0009_SBCK_004-16b>¶
　　　可許之死欲與梁丘據安陵君同¶
　　　譏則是罪三良之死非其所矣然¶
　　　君命之於前衆驅之於後爲三良¶
　　　者雖欲不死得乎惟柳子厚云疾¶
　　　病命固亂魏氏言有章從邪䧟厥¶
　　　父吾欲討彼狂使康公能如魏顆¶
　　　不用亂命則豈至䧟父於不義如¶
　　　此哉東坡和陶亦云顧命有治乱¶
　　　臣子得從違魏顆真孝愛三良安¶
<pb:KR4b0009_SBCK_004-17a>¶
　　足希似與柳子之論合審如是則¶
　　　三良不能無罪然坡公過秦穆墓¶
　　詩乃云穆公生不誅孟明豈有死¶
　　　之日而忍用其良乃知三子徇公¶
　　　意亦如齊之二子從田横則又言¶
　　　三良之殉非穆公之意也¶
　詠荆軻¶
燕丹善養士志在報強䇔招集百夫良&KR0010;¶
暮得荆卿君子死知己提劒出燕京素&KR0185;¶
<pb:KR4b0009_SBCK_004-17b>¶
鳴廣陌慷&KR0099;送我行雄髮&KR0204;危冠猛氣充¶
長纓飲餞易水上四座列群英漸離擊悲¶
筑宋意唱髙聲(淮&KR0047;子髙漸離宋意爲/擊筑而歌於易水之上)蕭¶
蕭哀風逝淡淡寒波生啇音更流涕羽奏¶
壯士驚心知去不歸且有後世名登軍何¶
時顧飛盖入秦庭凌厲越萬里逶迤過千¶
城圗窮事自至豪主正怔營惜哉劔術踈¶
(魯勾踐聞荆軻之刺秦王曰/惜哉其不講於刺劒之術也)竒功遂不成¶
其人雖已没千載有餘情¶
<pb:KR4b0009_SBCK_004-18a>¶
　　朱文公曰淵明詩人皆說平談看¶
　　他自豪放得來不覺其露出本相¶
　　者是詠荆軻一篇平談底人如何¶
　　　&KR0003;得這様言語出來¶
　　讀山海經十三首(按讀山海經穆天/子傳止題讀山海)¶
　　其一¶
孟夏草木長遶屋樹扶踈衆鳥欣有托吾¶
亦愛吾廬旣耕亦已種時還讀我書窮巷¶
隔深轍頗&KR0326;故人車歡然酌春酒摘我園¶
<pb:KR4b0009_SBCK_004-18b>¶
中&KR0188;微雨從東來好風與之俱汎覧周王¶
傳(周穆天子傳者大康二年/汲縣民發古塚所&KR0023;書也)流&KR0026;山海圖¶
俯仰終宇宙不樂復何如¶
　　其二¶
玉臺凌霞秀王母怡妙顔天地共俱生不¶
知幾何年靈化無窮已館宇非一山髙酣¶
發新謡寕效俗中言¶
　　　山海經云玉山王母所居又云處¶
　　　崑崙之丘郭璞註云王母亦自有¶
<pb:KR4b0009_SBCK_004-19a>¶
　　　離宫别舘不專住一山也穆天子¶
　　傳西王母宴穆王於瑶池之上爲¶
　　　天子謡曰云云¶
　　其三¶
迢遞槐江嶺是謂玄圃丘西南望崑墟光¶
氣難與儔亭亭明玕照落落清瑶流恨不¶
及周穆託乗一來游¶
　　　山海經云槐江之山其上多琅玕¶
　　　實惟帝之平圃&KR0047;望崑崙其光熊¶
<pb:KR4b0009_SBCK_004-19b>¶
　　　熊其氣魂魂爰有淫流其清洛洛¶
　　　平圃即玄圃滛流上音遥○穆傳¶
　　　天子銘跡於玄圃之上¶
　　其四¶
丹木生何許廼在峚(音/宻)山陽黄花復朱實¶
食之壽命長白玉凝素液瑾瑜發竒光豈¶
伊君子寳見重我軒黄¶
　　　山海經云峚山上多丹木黄華而¶
　　　赤實食之不飢丹水出焉其中多¶
<pb:KR4b0009_SBCK_004-20a>¶
　　白玉是有王膏黄帝是食是饗瑾¶
　　瑜之玉爲良濁澤而有光君子服¶
　　　之以禦不祥¶
　其五¶
翩翩三青鳥毛色竒可憐朝爲王母使暮¶
歸三危山我欲因此鳥具向王母言在丗¶
無所須惟酒與長年¶
　　山海經云三青鳥主爲西王母&KR0145;¶
　　食又曰三危之山三青鳥居之¶
<pb:KR4b0009_SBCK_004-20b>¶
　其六¶
逍遥蕪臯上杳然望扶木洪柯百萬㝷森¶
散覆&KR0665;谷靈人侍丹池朝朝爲日浴神景¶
一登天何幽不見燭¶
　　　山海經云大荒之中有山上有扶¶
　　　木柱三百里有谷曰&KR0665;谷上有扶¶
　　木註云扶桑在上¶
　其七¶
粲粲三珠樹&KR0009;生赤水隂亭亭凌風桂八¶
<pb:KR4b0009_SBCK_004-21a>¶
榦共成林靈鳯撫雲舞神鸞調玉音雖非¶
世上寳爰得王母心¶
　　　山海經云三珠樹生赤水上其樹¶
　　　如柏葉皆爲珠○桂林八樹在畨¶
　　　隅東八樹而成林言其大也○臷¶
　　　民之國爰有歌舞之鳥鸞鳥自歌¶
　　鳯鳥自舞¶
　　其八¶
自古皆有没何人得靈長不死復不老萬¶
<pb:KR4b0009_SBCK_004-21b>¶
歳如平常赤泉給我飲貟丘足我糧方與¶
三辰游壽考豈渠央¶
　　　山海經云不死民在交脛國東其¶
　　　人黒色壽不死¶
　其九¶
夸父誕宏志乃與日競走俱至虞淵下似¶
&KR0002;無勝&KR0018;神力旣殊妙傾河焉足有餘迹¶
&KR0009;鄧林功竟在身後¶
　　　山海經云夸父不量力欲追日景¶
<pb:KR4b0009_SBCK_004-22a>¶
　　　逮之於禺谷渇欲得飲飲於河渭¶
　　　河渭不足北飲大澤未至道渇而¶
　　　死棄其杖化爲鄧林注夸父者神¶
　　　人之名也其能及日景而傾河渭¶
　　　豈以走飲哉¶
　　其十¶
精衛衘微木將以塡滄海刑天舞干戚猛¶
志故常在同物旣無慮化去不復悔徒設¶
在昔心良晨詎可待¶
<pb:KR4b0009_SBCK_004-22b>¶
　　山海經云精衛炎帝之少女名曰¶
　　女娃游于東海溺而不反故爲精¶
　　衛常衘西山之木石以堙東海¶
　　曽紘曰余嘗評陶公詩語造平淡¶
　　而寓意深逺外若枯槁中實敷&KR0254;¶
　　真詩人之冠冕也平生酷爱此作¶
　　毎以丗無善本爲恨因山海經詩¶
　　云形夭無千&KR0010;猛志固常在疑上¶
　　下文義不相貫遂取山海經參校¶
<pb:KR4b0009_SBCK_004-23a>¶
　　經中有云刑天獸名也口中好衘¶
　　干戚而舞乃知此句是刑天舞干¶
　　戚故與猛志固常在相應五字皆¶
　　訛盖字畫相近無足怪者因思宋¶
　　宣献言校書如拂几上塵旋拂旋¶
　　生豈欺我哉¶
　其十一¶
巨猾肆威&KR0064;欽駓違帝旨窫窳(上音軋/下音愈)強¶
能變祖江遂獨死明明上天鍳爲惡不可¶
<pb:KR4b0009_SBCK_004-23b>¶
履長枯固已劇鵕鶚豈足恃¶
　　　山海經云鐘山神其子曰鼓是與¶
　　　欽䲹丕殺祖江于崑崙之陽帝乃¶
　　　戮之欽䲹化爲大鶚鼔亦化爲鵕¶
　　　鳥見即其邑大旱○窫窳龍首居¶
　　　弱水中注云本蛇身人靣爲貳&KR0018;¶
　　　臣所殺復化而成此物¶
　其十二¶
鵃鵝(當作/䲭鴸)見城邑其國有放士念彼懐王¶
<pb:KR4b0009_SBCK_004-24a>¶
世當時數來止青丘有竒鳥自言獨見爾¶
本爲迷者生不以喻君子¶
　　　山海經云柜山有鳥其狀如鴟其¶
　　　名曰鴸(音/株)見則其縣多放士注放¶
　　　逐也青丘之山有鳥狀如鳩¶
　　其十三¶
巖巖&KR0139;朝市帝者慎用才何以廢共鯀重¶
華爲之來仲父獻誠言姜公乃見猜臨&KR0255;¶
告飢渇當復何及哉¶
<pb:KR4b0009_SBCK_004-24b>¶
　　擬挽歌辭三首¶
　　其一¶
有生必有死早終非命促昨暮同爲人今¶
旦在&KR0017;録魂氣散何之枯形&KR0009;空木嬌兒¶
索父啼良友撫我哭得失不復知是非安¶
能覺千秋萬&KR0010;後誰知榮與辱但恨在世¶
時飲酒不得足¶
　　其二¶
在昔無酒飲今但湛空觴春醪生浮蟻何¶
<pb:KR4b0009_SBCK_004-25a>¶
時更能嘗肴案&KR0313;我前親舊哭我傍欲語¶
口無音欲視眼無光昔在髙堂寢今&KR0043;荒¶
草郷(一夲有荒草無人眠/極視正茫茫二句)一朝出門去歸¶
來良未央¶
　　其三¶
荒草何茫茫白楊亦蕭蕭嚴霜九月中送¶
我出逺郊四靣無人居髙墳正嶣嶤馬爲¶
仰天鳴風爲自蕭條幽室一巳閉千年不¶
復朝千年不復朝賢逹無柰何向來相送¶
<pb:KR4b0009_SBCK_004-25b>¶
人各自還其家親戚或餘悲他人亦已歌¶
死去何所道託體同山阿¶
　　　祁寛曰昔人自作&KR0021;文挽詩者多¶
　　　矣或寓意騁辭成於暇日寛攷㳊¶
　　靖節詩文乃絶筆於&KR0021;挽二篇盖¶
　　　出於属纊之際者辭情俱逹尤爲¶
　　　精麗其於晝夜之道了然如此古¶
　　　之聖賢唯孔子曽子能之見於曵¶
　　　杖之歌易簀之言嗟哉斯人没七¶
<pb:KR4b0009_SBCK_004-26a>¶
　　　百年未聞有&KR0091;賛及此者因表而¶
　　　出之附于卷末¶
　　　趙泉山曰嚴霜九月中送我出逺¶
　　　郊與自&KR0021;文律中無射之月相符¶
　　　知挽辭乃將逝之夕作是以梁昭¶
　　　明采此辭入選止題曰陶淵明挽¶
　　　歌而編次本集者不悟乃題云擬¶
　　　挽歌辭曽端伯曰秦少游將亡效¶
　　　淵明自作哀挽王平甫亦云九月¶
<pb:KR4b0009_SBCK_004-26b>¶
　　清霜送陶令此則挽辭决非擬作¶
　　從可知矣¶
　　又曰晋&KR0074;伊善挽歌&KR0067;晞亦喜爲¶
　　挽歌毎自摇大鈴爲唱使左右齊¶
　　和&KR0061;山松遇出遊則好令左右作¶
　　挽歌&KR0011;皆一時名流逹士習尚如¶
　　此非如今之人例以爲悼亡之語¶
　　而&KR0086;言之也¶
　　按&KR0171;劉皆不和豈畏死耶¶
<pb:KR4b0009_SBCK_004-27a>¶
　　聮句¶
鳴鴈乗風飛去去當何極念彼窮居士如¶
何不嘆息(淵明)雖欲騰九萬扶摇竟何力¶
逺招王子喬雲駕庶可飭(愔之)顧侣正徘¶
徊離離翔天側霜露豈不切務從忘愛翼¶
(循之)髙柯濯條幹逺眺同天色思絶慶未¶
看徒使生迷惑¶
箋註陶淵明集卷之四¶
<pb:KR4b0009_SBCK_004-27b>¶
<pb:KR4b0009_SBCK_004-27b>¶
